<big> Obsługa sprzętu </big>

Manjaro nie tylko obsługuje instalację wielu jąder (wybieranych z zaawansowanych opcji na ekranie startowym), ale także zapewnia dostęp do najnowszych jąder „bleeding edge”. Można to zrobić za pomocą modułu Jądro w graficznym menedżerze ustawień Manjaro lub za pomocą wiersza poleceń przy użyciu polecenia mhwd-kernel (Manjaro Hardware Detection).

Te narzędzia Manjaro automatycznie zaktualizują nowo zainstalowane jądro wraz z wszystkimi modułami aktualnie używanymi z istniejącym jądrem. Na przykład, gdybyś zaktualizował jądro z 3.18 do 4.1, mhwd-kernel automatycznie zainstaluje kompilacje jądra 4.1 i wszystkie moduły używane z jądrem 3.18. Co ty na to!

Możesz skonfigurować swój sprzęt za pomocą modułu wykrywania sprzętu w Menedżerze ustawień lub alternatywnie za pomocą aplikacji MHWD z linii komend. Za pomocą tych narzędzi możesz zainstalować na przykład sterowniki graficzne, bezpłatne i zastrzeżone.

<big> Uzyskiwanie pomocy </big>

Chociaż Manjaro jest zaprojektowany tak, aby działał jak najlepiej „po wyjęciu z pudełka”, nie twierdzimy, że jest idealny. Może się zdarzyć, że coś pójdzie nie tak, możesz mieć pytania i chcieć dowiedzieć się więcej lub po prostu chcesz dostosować Manjaro do swoich upodobań. Ta strona zawiera szczegółowe informacje na temat dostępnych zasobów, które mogą Ci pomóc!

<b> Szukaj w internecie </b>

Być może pierwszym miejscem, w którym należy szukać ogólnej pomocy dla systemu Linux, jest skorzystanie z ulubionej wyszukiwarki. Po prostu uwzględnij w zapytaniu słowa takie jak „Linux”, „Manjaro” lub „Arch”.

Ponieważ Manjaro jest oparty na Arch Linux, przewodniki i porady zaprojektowane dla Arch zwykle dotyczą również Manjaro.

<b> Przeszukaj fora </b>

Aby uzyskać konkretną pomoc dotyczącą Manjaro, mamy dedykowane forum internetowe, na którym możesz wyszukiwać tematy lub tworzyć własne! Jest to prawdopodobnie kolejne najlepsze miejsce do współpracy, dyskusji i pomocy. Poproś o pomoc, podziel się swoimi przemyśleniami lub przedstaw kilka sugestii. Nie wstydź się!

Forum Manjaro jest podzielone na pod-fora dla różnych tematów i środowisk, prosimy o wysłanie zapytania w odpowiednim miejscu!

    - <a href="https://forum.manjaro.org"> Oficjalne Forum Manjaro</a>

<b> Dołącz do nas na Telegram </b>

Inną opcją jest dołączenie do nas na Telegram.

<b> Zarejestruj się na liście mailingowej </b>

Innym sposobem uzyskania pomocy jest wysłanie pytań e-mailem na listy mailingowe Manjaro (możesz również przeszukać historię pod kątem wcześniejszych dyskusji). Po prostu zarejestruj się na preferowaną listę i postępuj zgodnie z instrukcjami. Jest lista poświęcona kilku tematom, wystarczy spojrzeć!

<big> Inne zasoby </big>

    - <a href="https://forum.manjaro.pl"> Forum Manjaro PL </a> - wsparcie dla naszej polskiej społeczności.
    - <a href="https://aur.archlinux.org"> Repozytorium AUR </a> - Dodatkowe oprogramowanie, którego nie ma w zwykłych repozytoriach, zbudowane ze źródeł.
    - <a href="https://wiki.manjaro.org"> Manjaro Wiki </a> - Oficjalna wiki Manjaro.
    - <a href="http://wiki.archlinux.org"> Arch Wiki </a> - Oficjalna wiki Arch.
    - <a href="https://t.me/manjaro_official"> Czat IRC </a> - rozmowy na żywo i pomoc od użytkowników dla użytkowników.

<big> Sugestie </big>

Masz sugestię, jak możemy ulepszyć Manjaro? Znalazłeś coś, co chcesz uwzględnić, lub chcesz pomóc? Daj nam znać, publikując swoje sugestie na forum lub wpadnij na IRC.

Dziękujemy!

Mamy nadzieję, że spodoba Ci się Manjaro!
